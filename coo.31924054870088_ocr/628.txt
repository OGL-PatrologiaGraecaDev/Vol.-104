
1237 MONITUM IN HISTORIAM MANICIIzEORUM. ’ 1238
ineditus de Spiritus sancti processione, nonne in pervetere codice Vaticano inscribitur auctori Metro-
phani Smyrnarum aetate photiana episcopo?
2. Nunc ut ad rem nostram proprius accedamus, Paulicianorum sui temporis haereticorum, qui
Manichaicam doctrinam profitebantur, historiam scripsit Petrus uno libro comprehensam; quam altius
repetens ut jam diximus, ah Manete ipso, imo et retro aliquantum, exorsus est. [Iac elucubrata, reique
argumento exposito, sex deinde sermones continuavit, quibus pessimos secta: errores viriliter refutavit.
id vero praestans opus in unico conservatum fuit, quantum hactenus constat, Vaticano codice 511, mem-
braneo, vetere, et ab auctoris temporibus parum distante. Partem ejus historicam, id est librum sermo-
nibus sex praepositum, exscriptam hinc magnus Jac. Sirmundus ad Velserum in Germaniam misit; cujus
nactus apographum Matth. liaderus typis cum Latina interpretatione commisit lugolstadii anno 1604
Caeteroqui Sirmondus monuerat, teste Radere, alia duo in Vaticano codice legi capitula, totidem ref u-
tantia Manichaeorum errores, sed ea nudis propemodum divinarum Litterarum testimoniis constare.
Revera tamen Sirmondi affirmatio (si forte is memoria: lapsu ita dixit) bis laborat; primo quia non duo,
sed tres, post historiam remanent in codice Vat. sermones: iterum. quia sacrae quidem Scriptura:
testimonia his sermonibus subtexuntur, neque tamen eos constituunt. Interim dolendum est, quod sex
sermonum a Petro compositorum priores tres tantummodo in Vaticano exemplari supersunt, ut postea
dicemus , reliquis arterna fortasse nocte sepultis, aut temporis injuria consumptis.
5. Quae cum ita sint, equidem observato ante hos annos ‘Vaticano codice. qui cum sit unicus, magni
pretii est, et periculis etiam fortunae obnoxius, constitueram tres ineditos tantummodo post historiam
sermones lyporum munimento abs quovis fortuito interitu vindicare, et obrutam in his doctrinam ad
communem usum perferre. Etenim ex quo Sirmondus codicis notitiam protulit, et historicum librum
ltaderus vulgavit, ducenti fere ct quinquaginta anni eﬂluxeruut, quin tamen operis reliqui, quantum ibi
continetur, editio abs quovis curata sit. Quin adeo parti edita: nonnulli quidem doctissimi homines (loc.
cit. apud Fabric. et Wolf.) secundas curas adhibere prout res poscebat Optarunt; sed tamen casso sem-
per eﬂ‘ectu id promiserunt. Ego vero Raderi editionem cum Graeco parumper conferens, dolendam valde
et intolerandis mendis refertam comperiebam. Id autem contigisse puto, non quia Sirmondus Graecitatis
ct codicum peritissimus (si certe manu propria usus fuit) prave exscripserit, sed quia Raderi editio
non ex ipso Sirmondi autographo, sed ex traditis typothetaz schedis derivata videtur; cujus rei mihi
indicium erant loci nonnulli, ubi Latina Raderi editio a Graeca ejusdem differt, id quod fieri sine diverso
Grteco exemplari non potuit. Przeterea insigniora quaedam menda inde manarunt, quod scriptura: com-
pendia,seu verborum, tit dicimus,nexus non sunt intellecti, ideoque perperam explicati, id quod eviden-
tibus deinde exemplis comprobabo. Sed enim ne Latina quidem Raderi interpretatio, quanquam bona:
Latinitatis ornatu se commendat, Graeco textui quanta oporteret fidelitate respondet; manifestis imo
erroribus a veritate non semel discedit: qua re mature intellecta Wolfius praef. cit. p. 6, dixit, novam
Petri Siculi versionem omnino requiri. Haec me rei momenta impulerunt, ut historia: ipsius editionem
novam ev originali codice perquam accurate exprimendam curarem; Latinam quoque interpretationem
marte pr0prio stle simplici adornarem : non quia me Radere anteferam, sed quia sic necessitas
postulare videbatur: scholia etiam identidem adjungerem qua: vel instituti mei rationem reddunt,
vel Raderi librum emendant, vel denique historiam aut philologiam respiciunt. Certe nisi totum Petri
Siculi scriptum simul protulissem, editio admodum imperfecta foret; namque ut historia refutatio-
nem, ita haec vicissim historiam illustrat, qute conjunctim omnia ad lectoris eruditionem oculis
subjicienda fuerunt.
4. Pars caeteroqui nova, ideoque nobilior, libri nostri est, insigne operis addimentum, nunc pri-
mum ex Vaticano codice sumptum, id est tres antirrhetici contra Manichteos Petri Sermones, ex numero
senario superstites; quorum primus adversus capitalem sectte de duobus principiis errorem: secundus,
quo beatissimte Virginis Deipara: honor defenditur : tertius denique perbrevis de sacrosancta Eueharistia.
Atque hic tertius, vix emptis Sacra: Scriptura: testimoniis, in codice abrumpitur, revulsis olim nescio
quo casu quaternionibus, quibus tres posteriores Sermones perscribebautur; nempe quartus, de sancte
crucis veneratione; quintus, de Veteris TeStamenti auctoritate; sextus de presbyteratu seu sacerdotio :
namque haec fuisse deperditorum argumenta sermonum, ex historia cap. 10, cognoscimus. Porro an hi
postremi alicubi lateant, lucetnve forte aspecturi sint, valde dubito, quandoquidem priores quouue ex
codice, ut dixi, unico, vix tandem aliquando nunc emergunt.
